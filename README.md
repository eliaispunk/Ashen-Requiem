Ashen Requiem 
Yleiskatsaus 

2D Platformer – Metroidvania-tyylinen toimintaseikkailu, jossa yhdistyvät tutkiminen, tarinankerronta ja hahmonkehitys 
PC (Windows/Linux) 
Kehitysalusta Godot 
Pelaajille, jotka pitävät tarinallisista indie-peleistä ja juonenkäänteistä (esim. Hollow Knight, Ori and the Blind Forest, Undertale) 
Ikäsuositus: 16+, koska mukana voi olla synkempiä teemoja, taistelua ja moraalisia valintoja 
Pelaaja ohjaa hahmoa, joka herää tuhkien peittämässä maailmassa ilman muistoja. Matkan varrella hahmo kohtaa 
raunioituneita ja unohdettuja kyliä, pakenevia asukkaita ja sankarillisia hahmoja, jotka kaikki suhtautuvat 
pelaajaan epäluuloisesti tai vihamielisesti. Hitaasti pelaajan muisti alkaa palautua. Pala palalta käy ilmi, 
että hahmo on suuri pahuuden voima: tarinan päävihollinen. 

Teemana toimii identiteetti ja muisti, hyvän ja pahan harmaa alue. Sankarit eivät ole aina hyviä, eivätkä 
viholliset aina pahoja. Pelaajan valinnoilla tai toimilla voi olla merkitys loppuratkaisuun 

Mekaniikat 
Ydinmekaniikka 

Peli on 2D-sivuttaissuunnassa etenevä platformer-peli, jossa yhdistyvät taistelu, tutkiminen ja tarinallinen 
eteneminen. Pelaaja liikkuu alueesta toiseen yhtenäisessä maailmassa, avaten uusia polkuja uusien kykyjen ja 
muistinpalautumisen myötä. Tarinankerronta tapahtuu visuaalisesti ympäristön, dialogien ja muistinpalautumisen 
kautta ilman suuria välinäytöksiä.  

Ohjaimet 

Ohjaus näppäimistöllä: 
Nuolinäppäimet / WASD – liikkuminen 
Space – hyppy 
Hiiren oikea näppäin - kyvyn käyttö 
Hiiren vasen näppäin - perushyökkäys 
Z/X - kykyjen vaihto 
E – vuorovaikutus NPC:n ja esineiden kanssa 
ESC – Valikko 

Pelimaailma 

Tuhkainen maailma ja sen eri alueet näyttävät mitä pelaaja on jo tehnyt maailmalle, vaikka ei itse sitä muista. 
Poltettu kaupunki, hylätty linna, sielujen metsä, murtunut temppeli. Jokaisella alueella on oma visuaalinen tyyli 
ja ympäristöön sidottu mekaniikka. Maailma on yhtenäinen, eli ei kenttävalikkoja.  

Pelaajan toiminnot 

Taistelu – Pelaaja voi käyttää perushyökkäyksellä asetta ja myöhemmin avautuvia erikoiskykyjä esim. Sielulyönti tai tuhka-aalto. 
Vuorovaikutus ympäristöön - Painikkeet, ovet, liikkuvat tasot, henkien aktivoimat alueet. 
Muistin palaset - Löydettävissä maailmasta, aktivoivat muistikuvia ja avaavat samalla uusia kykyjä. 
Dialogit - Kyläläisten ja “sankareiden” puheet muuttuvat tarinan edetessä ja muistojen palautuessa. 

Tavoitteet ja päämäärä 
Lyhyen aikavälin tavoitteet: 

Selvitä missä olet ja miksi maailma on raunioina. Löydä tie eteenpäin ja vältä sankareiden tuhoamisyritykset. 
Kerää muistinpalasia ja avaa uusia kykyjä. Auta tai päihitä vastaantulevia hahmoja (vaikutus loppuun). 

Pitkän aikavälin tavoitteet: 

Palauta muistisi kokonaan ja selvitä kuka olet. Päätä kohtalosi, lunastus vai tuho. Lopullinen kohtaaminen. 

Tarina ja narratiivi 
Juoni 

Pelaaja herää raunioituneessa maailmassa keskellä tuhkaa ja hiljaisuutta. Hänellä ei ole muistoja itsestään 
tai ympäröivästä maailmasta. Vain yksi asia on varmaa: jotain hirvittävää on tapahtunut. 

Pian pelaaja kohtaa vihamielisiä olentoja ja hahmoja. Pelaajaa pidetään uhkana, mutta hän ei ymmärrä miksi.  
Ensimmäiset muistin palaset antavat pätkiä hänen menneisyydestään. Hän näkee itsensä taistelemassa monia 
vihollisia vastaan, seisomassa yksin viimeisellä rintamalla. Pelaaja tulkitsee tämän sankaruudeksi. 

Hän alkaa uskoa, että viholliset, jotka metsästävät häntä ovat osa järjestelmää, joka petti hänet. Pelaaja 
luulee tulleensa unohdetuksi tai väärinymmärretyksi sankariksi. Hänen matkansa muuttuu vähitellen oikeuden 
ja itsensä puolustamisen sijaan koston matkaksi. 

Kun pelaaja jatkaa etenemistä, hän löytää yhä useampi muistoja, joissa taistelut käyvät entistä raskaammiksi. 
Yksi muistoista näyttää hänet tuhoamassa yhden ylijumalan temppeleistä.  

NPC:t kertovat tarinoita suuresta vihollisesta, joka lähes tulkoon tuhosi koko maailman ennen kuin hänet 
pysäytettiin. Pelaaja olettaa että tämä oli hänen vihollisensa. Tarinassa pidetään pitkään yllä illuusiota 
siitä, että pelaaja taisteli oikean asian puolesta, mutta häntä syytettiin väärin perustein. 
Hänellä on yhä mahdollisuus palauttaa tasapaino maailmaan, tai ainakin niin hän uskoo. 

Lopussa pelaaja löytää viimeisin muistin palasen, jossa hän näkee itsensä selkeänä, ilman vääristymiä. 
Tämän muiston näkee ainoastaan jos pelaaja on kerännyt kaikki muistot tarinan aikana. Hän on johtamassa 
synkkää armeijaa, murskaamassa sankareita armotta, nauttimassa vallastaan ja voimastaan, maailman 
polvistuessa hänen jalkojensa juuressa. 

Tässä kohtaa palaset loksahtavat paikoilleen. Hän ei ollut väärinymmärretty tai petetty sankari. 
Hän oli aina ollut se suuri vihollinen, joka lähes tuhosi kaiken. Viholliset, joita hän oli päihittänyt 
pelin aikana eivät olleet esteitä vaan sankareita, ne viimeiset puolustajat. Lopussa pelaaja kohtaa 
viimeisen esteen: nuoren sankarin, joka ei taistele vihasta vain toivon puolesta. 

Pelaajalle annetaan valinta, myös sen perusteella onko kerännyt kaikki muistot. 
Jos on kerännyt kaikki muistot saa kaksi valintaa: 

Pelaaja hyväksyy menneisyytensä ja uhraa itsensä taistelematta sankaria vastaan. Hänestä tulee 
tarinan traaginen hahmo: pahis, joka valitsi hyvän puolen 

Pelaaja torjuu muistonsa ja taistelee sankaria vastaan. Jokainen osuttu isku tekee hänestä voimakkaamman 
ja lopuksi hän jälleen ottaa maailman takaisin haltuunsa. 

Jos pelaaja ei kerännyt kaikkia muistoja saa vain yhden valinnan: 

Pelaaja joutuu taistelemaan sankaria vastaan, taistelu on kuitenkin ylivoimaisesti pelaajan puolella. 
Lopuksi pelaaja istahtaa omalle tuhkaiselle valtaistuimelleen, tietämättä loppujen lopuksi kuka hän oli ollut. 

Päähahmot 

Pelaaja - Nimetön 
Tarinan päähenkilö. Muistinsa menettänyt kulkija, joka luulee olleensa sankari.  
Hän oli muinoin maailman pelätyin hahmo. Yliluonnollinen tuhkan ja liekin voimaa käyttävä olento. 
Hänen pyrkimyksensä oli puhdistaa maailma “valheellisesta järjestyksestä” ja rakentaa se uudelleen 
omien sääntöjensä mukaan. Useat sankarit uhrasivat itsensä hänen kukistamisekseen. Rituaali riisui hänet 
voimistaan ja muistoistaan ja, mutta jätti ruumiin eloon. 
 
Serin 
Neuvoja ja opastaja, joka ilmestyy pelaajalle näkyinä ja joskus fyysisesti maailmassa. 
Serin oli aikoinaan pelaajan läheinen liittolainen, mutta kääntyi häntä vastaan lopussa. Hän on se joka on 
jättänyt pelaajan muistin palasia ympäri maailmaa, toivoen pelaajan jälleen ottavan maailmaan taas haltuun. 

Kael 
Sankarihahmo, joka kohtaa pelaajan viimeisessä taistelussa. 
Kael on viimeinen elossa oleva jäsen vanhasta sankarien veljeskunnasta, joka vannoi kukistavansa pelaajan 
hinnalla millä hyvänsä. Hän on vakava, haavoittunut mutta määrätietoinen hahmo. Kaelin omat muistot veljiensä 
kuolemasta tekevät hänestä katkeroituneen mutta ei kylmän. Hän on oikeasti se, joka olisi ollut 
perinteinen pelattava sankarihahmo. 


Asetelma 

Aika: Tuntematon 
Paikka: Tuhoon vajonnut maa nimeltä Elyysir. Maailman raunioissa elävä ja rikkoutunut sivilisaatio. 
Maailma on pelaajan aiheuttaman tuhon jäljiltä pysyvästi muuttunut. Ei ole kyse siitä mitä ennen oli vaan mitä siitä 
on jäljellä. Luonto on kieroutunut, taivas on pysyvästi harmaa, aurinko näkyy harvoin. Kylät ovat tyhjiä ja ihmiset 
elävät piilossa. Sankarit, jotka pelaaja kohtaa, ovat usein ainoita selviytyjiä tai heidän seuraajiaan. 


Dialogi 

Serin: “Do you feel it? That pull in your chest... the echo of something great? You were never just a shadow wandering these ruins.” 
Pelaaja: “Who... are you?” 
Serin: “A friend. A whisper. The ember that remains. And you... you were fire incarnate.” 
--- 
Kael: “You don’t remember, do you? The screams, the cities swallowed in ash. You’re not lost. You’re hiding from what you are.” 
--- 
Serin: “They called you a monster because they were afraid. Afraid of power they couln’t control. Afraid of a world not bound by their rules.” 
--- 
Serin: “Justice is written by the ones who survive. Reclaim your truth, your world.” 
---
Lopullinen valinta 
Serin: “This world is yours by right! You were born to rule it! Burn the old lies down and rise as you once did!” 
Kael: “Please... if there’s anything left of you, choose something else. Choose to end it.” 
Pelaajan valinnat: “Take back your throne.” / “Let the ashes rest.” 

Tyyli ja suunnittelu 

Visuaalinen tyyli 
Synkkä, melankolinen ja taiteellinen. Väripaletti koostuu: tuhkanharmaa, nokimusta, viileä sininen, 
haalea punainen. Maailma näyttää elottomalta. Hahmojen liikkeet (Pelaaja, Kael) näyttävät raskailta ja väsyneiltä. 

Hahmot 
Pelaaja: 
Pitkä, hieman isokokoisempi hahmo. Kulunut viitta, kasvoja peittävä naamio. Silmät loistavat himmeästi. 
Väritys hillitty, mustat riekaleet, viittaan vähitellen ilmestyy punaisia lieken palasia. 

Serin: 
Henkimäinen hahmo, käyttää mustaa ja kullanväristä pitkää viittaa, silmät hehkuvat keltaisena. 
Olemus muuttuu loppua kohti muistuttamaan enemmän pelaajaa itseään. 

Kael: 
Kulunut panssari. Haavoittunut mutta ryhdikäs. Käyttää miekkaa.  

Ympäristö 

Ashveil Ruins: 
Peli alkaa täältä. Harmaa autiomaa, kivisiä jäänteitä ja tuulen mukana lentävää tuhkaa. 

The Bleeding Bastion: 
Temppeli joka on sortunut osittain maan alle. Hiljainen alue, musiikki on lähes kuulumaton. 

Hollow Canopy: 
Kasvillisuus vaikuttaa pakenevan pelaajaa, puut ovat mustia. 

Sanctum of Silence: 
Kivikenttä, jossa on murtuneita patsaita ja muistomerkkejä. Pelaaja voi lukea niistä vanhojen sankareiden viimeiset sanat. 

Ashen Spine: 
Viimeinen kohtaus/taistelu tapahtuu linnan sisällä. Tumma sisältä, vain muutamia lyhtyjä sisällä. Tuhkainen valtaistuin. 


Käyttöliittymä 
Minimalistinen käyttöliittymä. Näkyy vain dialogi laatikot, HP, valittu kyky sekä palkki joka näyttää muistin tilan. 


Ääni ja musiikki 
Äänitehosteet 

Askeleiden äänet vaihtuvat maaston mukaan. Viitan lepatus ja raskas hengitys. Hyökkäyksissä pieni kaiku ja raskaus. 
Ajan kanssa aseiden ja kykyjen äänet muuttuvat voimakkaamaksi. 
Muistin palasen löydettäessä kuuluu kuiskauksia jollain oudolla kielellä. 

Musiikki 

Alkumusiikki olisi hidas, surullisen sävyinen piano. 
Välialueiden musiikki olisi hieman hiljaista, sellolla soitettua, johon yhdistyy luonnon ääniä.  
Taistelumusiikki olisi enemmän rytmiä kuin melodiaa.  
Loppumusiikki voisi yhdistää pianon, viulun ja ehkä jopa hieman rytmisempi. 


Tason suunnittelu 

Vaikeus kasvaa tasaisesti. Alussa viholliset ovat yksinkertaisia, helposti vältettäviä. Painotus tunnelmassa ja tutkimisessa. 
Palkintona tässä pelissä toimii vain muistin palaset, peli keskittyy enemmän tarinaan kuin siitä saatuihin palkintoihin.  

Tekniset tiedot 
Pelimoottori, kehitystyökalut ja ohjelmistot 

Unity tai Godot. Sopii 2D-metroidvania-peleihin. Hyvä tuki animaatioille, fysiikalle, UI-järjestelmälle ja alustojen väliselle julkaisemiselle.  
Aseprite / Photoshop sopii sprite- ja hahmoanimaatioiden luontiin. 
FMOD / Audacity / Reaper sopii äänitehosteiden ja musiikin käsittelyyn. 
Git / Github, versionallinta ja tiimityö 
Visual Studio Code, koodieditori 


Alusta 
Wndows (PC), Linux 
Resoluutio: 1920x1080, 30-60fps, näppäimistö. 

Taloudellinen malli 
Hinnoittelu 
Hinta PC:llä 9,99€ - 14,99€. Hinta perustuu pelin laatuun, tarinallisuuteen ja kestoon. Ei mikro-ostoksia tai mainoksia.  

Mainonta 
Steam Store –sivun optimoitu markkinointi: traileri, screenshotit ja tagline. 
Sosiaalinen media: Lyhyitä videoklippejä pelistä. 
Devlogit yksi mahdollisuus 

Testaus ja laadunvarmistus 
Pelitestit 

Alkuvaiheen testaus: sisäinen testaus kehitystiimin kesken. Tarkoituksena varmistaa pelin perusmekaniikat 
toimivat, muistopalat aktivoituvat oikein. Testataan pelaamisen tunnetta, onko ohjattavuus responsiivinen
ja tuntuuko peli selkeältä. 

Keskivaiheen testaus: rajoitettu pelaajaryhmä eri pelikokemustaustoista. Testataan tason suunnittelua, 
vaikeustasoa ja tarinan ymmärrettävyyttä. Pelaajilta kerätään pelitallenteita, kyselyjä ja suoraa palautetta.  

Loppuvaiheen testaus: Julkinen tai laajempi testaus. Tavoitteena löytää vielä viimeisiä tasapaino- tai käytettävyysongelmia. 
Käytetään myös näkyvyyden lisäämiseen ennen virallista julkaisua.  

Bugitestaus 
Käytetään Github Issues, Trello tai Notion bugien ja tehtävien hallintaan. Bugit jaotellaan vakavuuden mukaan. 
Kriittiset bugit estävät etenemisen tai kaatavat pelin. Vakavat bugit vaikuttavat pelikokemukseen. 
Kosmeettiset bugit ovat visuaalisia virheitä, UI:n pienet bugit tai animaatiokatkokset.  

Jokaisesta testiversiosta laaditaan dokumentti: löydetyt bugit, pelaajien huomautukset, kehittäjän huomiot. 
Käytetään myös videokaappausta ja pelin sisäisiä debug logeja. 

Palaute ja iteraatio 
Testilomakkeet, discord tai sähköpostiryhmä aktiivisille testaajille, pelin sisäinen “Anna palautetta” -painike testausvaiheessa. 
Palaute kerätään, bugit priorisoidaan, pelisuunnittelun muutokset käsitellään tiimin kesken, päivitykset julkaistaan testiversioon. 
Uusi kierros: testaus, palaute, parannus. 

Kehitysaikataulu 

